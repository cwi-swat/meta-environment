
In het spel "Zeeslagje", ook wel "Battleships" strijden twee spelers om het
zo snel mogelijk vernietigen van de vloot schepen van de tegenstander.

Het spel begint met een initialisatie-scherm waarop het aantal verschillende
schepen en de grootte van het speelveld kunnen worden ingesteld. Wanneer beide
spelers tevreden zijn drukken zij op de "done" knop.

In de tweede fase legt iedere speler de positie van al zijn schepen op het
speelbord vast. Per schip kan gekozen worden voor een horizontale dan wel
verticale ligging. Dan klikt de speler met op de locatie waar hij de boeg
van zijn schip wil hebben. Een schip mag langs de rand liggen, maar natuurlijk
niet 'over' de rand. Als een speler dit probeert krijgt hij te zien dat die
locatie niet geschikt is voor dat schip. Ook mag de rand direct om het schip
niet worden gebruikt voor een ander schip. Wanneer een speler een schip te
dicht bij een ander schip probeert te plaatsen worden de conflicterende sche-
pen korte tijd grijs gemaakt om aan te geven welke schepen in de weg liggen.
Als de speler niet geheel tevreden is over de ligging van een reeds geplaatst
schip, dan kan deze met de rechtermuisknop weer van het speelveld verwijderd
worden. Het schip kan dan opnieuw op een (andere) locatie geplaatst worden
Wanneer alle schepen naar tevredenheid zijn geplaatst klikt de speler op de
done-knop. Hierna verschijnt het speelveld van de tegenstander (uiteraard
nog blanco).

Als beide spelers hun schepen hebben geplaatst mogen zij om de beurt een
schot lossen in het veld van de tegenstander. De speler die als eerste klaar
was met het leggen van zijn schepen (i.e. de eerste die de "done"-knop
aanklikt), mag beginnen met schieten.

Het resultaat van een schot is te zien aan de kleur:
	- Is het hokje blauw, dan lag daar geen schip. *PLONS*
	- Wordt het hokje rood, dan ligt op die locatie een schip. Het is
	  echter nog niet duidelijk wat voor soort schip. Dan zou immers bekend
	  zijn hoe 'breed' het schip is. Pas wanneer het hele schip beschoten
	  is, veranderd het van kleur om aan te geven dat het schip gezonken is.

Wanneer de tegenstander geen 'drijvende' schepen meer heeft is het spel over.
De uitslag verschijnt duidelijk bovenin beeld. De configuratie blijft nog
in beeld zodat de spelers bij elkaar kunnen kijken waar de schepen lagen.
